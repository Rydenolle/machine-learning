1. Vad lärde ni er av projektet?
    Svar: Lärde mig mer om neurala nätverk, men jag känner att jag inte har riktigt den förståelse
    som kanske hade varit passande vid det här laget, eftersom jag missade ett antal lektioner
    innan LIA 1 började. Men det har fungerat ändå.

    Jag har fått större vana vid korrekt filstruktur och implementering av egna metoder i redan
    befintliga klasser. Tyvärr har det, iom min frånvaro, nästan varit som att börja om från början
    med LinReg-uppgifterna :).

    Kul att få jobba mer i C++ igen, efter att nästan enbart jobbat i Python på LIA 1!

2. Vad var lätt/svårt?
    Svar:
    Det "lätta" (läs: lättaste) var att träna modellen på XOR-mönstret, men även det var
    utmanande. Det var tacksamt att ha tillgång till en äldre version av ett liknande projekt
    (yrgo-23/machine-learning), för att skapa en liknande lösning.

    Det svåra för mig var att använda rpi-drivers för att både testa med stubbar och köra
    "på riktigt" med fysiska knapptryckningar. Men det var kul när jag började förstå mer av de
    metoder som fanns i drivers. Det finns säkert andra lösningar på projektet, med tanke på hur
    många metoder från drivers jag inte använde(?).

3. Vad hade ni velat ha lärt er mer innan projektet?
    Svar:
    Det hade varit kul om vi i tidigare kurser hade fått göra egna enkla drivers, både för
    atmega328p och RPi:er. Då hade vi samtidigt fått mer erfarenhet av klasser inför den här kursen,
    som jag fortfarande känner mig osäker på.
    Även användning av olika klassers metoder hade jag velat ha större fokus på tidigare i
    utbildningen.

4. Övriga kommentarer?
    Svar:
    Tack så mycket för all hjälp! När du förklarar saker känns det ofta som "aha, smart, det borde
    ju vara enkelt att implementera", men så fastnar jag ofta vid steg 1. Jag vet liksom inte
    var jag ska börja ibland. Särskilt när jag skulle simulera knapptryckningarna. Då hjälpte det
    mycket att du skissade hela flödet på whiteboarden. Sen fastnade jag direkt efteråt ändå, men
    genom att sova på saken och repetera det du beskrev, lossnade det till sist.

    Ibland kan det dock kännas som att du gjort en större del av uppgiften som ska lämnas in än vad
    en själv har gjort, hehe. Det är väl en fin balans mellan att stötta och göra det åt en. Min
    personliga teori är att det stakar sig för så många för att vi inte haft någon tidigare
    erfarenhet av att jobba uttryckligen med klasser. Då blir det väl automatiskt att du behöver
    stötta mer än du kanske hade velat, med risk för att eleven i slutändan inte lärt sig
    det den borde gjort.

    Men det är väldigt imponerande vad du är bra på att koda! Jag tänker att jag inte kommer komma
    upp till din nivå, men nu när jag har en dotter kanske hon kan? Var började ditt intresse för
    kodning? Särskilt embedded-kod tycker jag är intressant, så C/C++ antar jag. Du har ju sån jäkla
    koll på minne osv, hur en atmega328p fungerar. Jag hoppas ju att min dotter blir en äkta nörd :)